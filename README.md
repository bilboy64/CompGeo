# Εργασία Υπολογιστικής Γεωμετρίας, Α' Φάση 

## Από: Βασίλειος Κατσαΐτης
## ΑΜ: 1115202000073

Στην α΄ φάση της εργασίας έγινε η υλοποίηση κάποιων βασικών αλγορίθμων για την εύρεση του **Κυρτού Περιβλήματος** ενός σημειοσυνόλου P, με στοιχεία ταξινομημένα λεξικογραφικά,
στο επίπεδο (ℝ²) και χώρο (ℝ³). Στον προκείμενο φάκελο περιλαμβάνονται το αρχείο κειμένου *readme* και python notebook *ch.ipynb* αρχείο της εργασίας.


## Υλοποίηση:

Στο αρχείο **ch.ipynb** παρουσιάζονται οι υλοποιήσεις των εξής αλγορίθμων:

    - Graham's Scan 
    - Gift-Wrapping ή Jarvis March
    - Divide and Conquer(DC)
    - QuickHull

### Σχόλια:
Ο αυξητικός αλγόριθμος *Graham's Scan* υλοποιήθηκε στον ℝ² και ℝ³, ενώ οι *υπόλοιποι* αλγόριθμοι μόνο στο επίπεδο ℝ². 
Επιπρόσθετα, παρέχεται μια σειρά από βοηθητικές συναρτήσεις για την ευκολότερη κατανόηση και λειτουργία των αλγορίθμων εύρεσης του ΚΠ2 και ΚΠ3, όπως κατηγόρημα 
προσανατολισμού, απόσταση σημείου από ευθεία, συνάρτηση εκτύπωσης των κορυφών του ΚΠ2 μέσω QuickHull κτλ. 
Για πιο στοχευμένες πράξεις και γραφικές αναπαραστάσεις, χρησιμοποιούνται οι βιβλιοθήκες *numpy* και *matplotlib* (όπου χρειαστούν) αντίστοιχα.  
Για οποιαδήποτε πιο τεχνική απορία έχουν γραφεί αρκετά σχόλια στον κώδικα που καλύπτουν επαρκώς κάποια βασικά σημεία του, όπως και την νοοτροπία πίσω από 
κάποια σημεία των αλγορίθμων.

## Εφαρμογή:

Στο αρχείο notebook έχουν εφαρμοστεί οι παραπάνω αλγόριθμοι για 80 σημεία στον ℝ² και 50 σημεία στον ℝ³. Προφανώς, ο αριθμών των σημείων σε οποιαδήποτε από τις δύο περιπτώσεις
μπορεί να αλλάξει. 
Για *καθέναν* από τους *αλγορίθμους του ℝ²* εμφανίζονται:

    - Η λίστα σημείων L που συνιστούν τις κορυφές του ΚΠ2 ή ΚΠ3.
    - Ο αριθμός των κορυφών αυτών.
    - Ο χρόνος εκτέλεσης των αλγορίθμων.
    - Οι γραφικές αναπαραστάσεις των ΚΠ2 που δημιουργούνται

### Σχόλια:
Για τον αλγόριθμο *Jarvis March* γίνεται και αναπαράσταση *step-by-step* των βημάτων του για κάθε νέα κορυφή που εισάγεται στο L.
Για τον αλγόριθμο *Graham's Scan στον ℝ³* δεν έχει γίνει γραφική αναπαράσταση του ΚΠ3, καθώς δεν ζητήθηκε στην εργασία.
Για την γραφική αναπαράσταση των κορυφών των ΚΠ2 που προκύπτουν από τους *Divide and Conquer* και *QuickHull* έχει χρησιμοποιηθεί
ο αλγόριθμος του Jarvis March. Αυτό σημαίνει ότι αν και οι κορυφές των ΚΠ2 υπολογίστηκαν από τους αλγορίθμους DC και QuickHull, 
όπως φαίνεται εξάλλου από το πλήθος και την σειρά των κορυφών, χρησιμοποιήθηκε ο αλγόριθμος του Jarvis March για την πιο *εύστοχη* 
*αναπαράσταση* των *ακμών* του ΚΠ2. Ο χρόνος εύρεσης των κορυφών του ΚΠ2 προκύπτει *μόνο* από τον χρόνο εκτέλεσης των σχετικών αλγορίθμων
και δεν επηρεάζεται καθόλου από την κλήση του Jarvis March. 
Τέλος, στο python notebook αρχείο παρέχονται κάποια ενδεικτικά αποτελέσματα της εκτέλεσης του προγράμματος. Για να ξανατρέξετε το 
πρόγραμμα, απλά πατήστε <Shift+Enter> σε οποιοδήποτε σημείο του αρχείου.  


## Σύγκριση Αλγορίθμων:
Μετά από πολλαπλές εκτελέσεις του αρχείου έγιναν τα εξής συμπεράσματα για τους αλγορίθμους ως προς το *πλήθος κορυφών* του ΚΠ2 και τον *χρόνο υλοποίησης*: 

### Πλήθος κορυφών
Το μικρότερο πλήθος κορυφών το παρείχε ο αλγόριθμος *Divide and Conquer*, μετά ο *QuickHull*, έπειτα ο *Graham's Scan* και τέλος ο *Jarvis March*. 
Συγκεκριμένα, παρατηρήθηκε ότι ο DC υπολόγιζε έως και 6 κορυφές *_λιγότερες_* από αλγορίθμους όπως ο Jarvis March, καθιστώντας τον τον πιο ανακριβή από τους υπόλοιπους αλγορίθμους. Ο QuickHull υπολόγιζε το πολύ μία κορυφή *_λιγότερη_* από τον αλγόριθμο Graham's Scan, ενώ ο Jarvis March το πολύ μία κορυφή *_περισσότερη_*. Αυτό σημαίνει ότι ο *Jarvis March* (όπως εξάλλου φαίνεται και στα διαγράμματα) παρέχει *πιο ακριβή* αποτελέσματα από τους υπόλοιπους αλγορίθμους, συνυπολογίζοντας ένα επιπλεόν σημείο
-κορυφή του ΚΠ2. Επίσης, στις λίστες κορυφών L των εκάστοτε ΚΠ2 και ΚΠ3 η τελευταία κορυφή είναι η ίδια με την πρώτη. Αυτό έγινε για πιο εύστοχη αναπαράσταση του κυρτού
περιβλήματος στο επίπεδο, επομένως το πλήθος των διακεκριμένων κορυφών των ΚΠ2 και ΚΠ3 θα είναι πάντα ίσο με len(L) - 1 (εξαιρούμε την τελευταία).

### Χρόνος Υλοποίησης:
Ο πιο γρήγορος αλγόριθμος ήταν ο *Graham's Scan* (αναμενόμενο λόγω χρονικής πολυπλοκότητας O(nlogn)), μετά ο *Divide and Conquer* (με χρονική πολυπλοκότητα Ο(nlogn) και αναδρομικό τύπο T(n) = 2T(n/2) + O(n)), έπειτα ο *Jarvis March* (με χρονική πολυπλοκότητα O(n) best-case, O(nlogn) average-case και Ο(n²) worst-case) και τέλος ο *QuickHull* (αναδρομικός αλγόριθμος με πολυπλοκότητα T(n) = 2T(n/2) + O(n)). Κάποιο ενδεικτικοί χρόνοι εκτέλεσης παρέχονται στο python notebook αρχείο, όπου οι *Graham's Scan* και *Jarvis March* απέχουν περίπου κατά 2 με 4 microseconds (και λιγότερο), ο *DC* απέχει λίγα 10^(-5) δευτερόλεπτα από τον Jarvis March και τα ίδια microseconds από τον Graham's Scan, ενώ ο *QuickHull* απέχει milliseconds από τους προηγούμενους. 
